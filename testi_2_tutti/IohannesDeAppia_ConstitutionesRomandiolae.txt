In nomine Domine amen. Hec sunt constitutiones et ordinamenta facta, edita et firmata per nos Ioannem de Appia per Sanctam Romanam Ecclesiam totius prouintie Romaniole ciuitatis bononiensis comitatus Bretenorii uel pertinentiarum eorundem comitem et rectorem generalem ad honorem et reuerentiam omnipotentis Dei et beate Marie semper Uirginis et beatorum appostolorum Petri et Pauli ac omnium Sanctorum atque Sanctarum Dei et ad honorem et reuerentiam et exaltationem Romane Ecclesie ac sanctissimi patris domini Martini pape quarti et quorum fratrum et statum pacificum et tranquillum totius prouincie Romaniole et iurisdictionis nobis comisse et ipsius Ecclesie fidelium deuoctorum. In anno domini millesimo ducentesimo octuagesimo tertio, indicione undecima. In primis nos Ioannes comes et rector predictus et presenti scripto sancimus, ut Ecclesie et clerici et persone et res ecclesiastice illa gaudeant libertate ac inmunitate, que a latis canonibus et legibus sunt eis concesse uel per specialia priuilegia sunt indulte. Item easdem ecclesias clericos et personas ecclesiasticas, a quibuscumque angariis et perangariis et sordidis muneribus et indebitis executionibus exemptas et liberas esse iubemus; omnes constitutiones, statuta et reformationes secularia contra eas editas penitus irritamus. Item hereticos, patarenos credentes fauctores et receptatores eorum et cuiuslibet condicionis et secte ebxanimus, et diffidamus omnia bona ipsorum Camare Romane Ecclesie perpetuo applicantes fauctores insuper eorum omni pubblico officio et honore priuantes, reseruato nobis preterea arbitrio animauertendi grauius in eosdem. Item ad tollendam omnem maliciam scandali statuimus quod nulla comunitas siue uniuersitas, baro, uel nobilis faciat uel concedat uel permittat seu fieri uel concedi aliquam represaliam contra aliquas personas uel uniuersitates prouintie et iurisdictionis nobis commisse per se uel per allium absque nostra uel nostre Curie licentia specialia. Et qui contrafecerit comune ciuitas in U libr. usualis monete; castrum, comes et baro in CCC uilla et quelibet specialis persona in C. libr. puniatur et nichilominus ablata restituat et dampnum emandat. Item statuimus et mandamus quod nullus auctoritate propria audeat auferre siue aprehendere seu intrare uel molestare possessionem alicuius aliquorum de re mobili uel immobili; et si quis contrafecerit, si comes uel baro in CCC libris, et si nobilis in CC usualis monete, si pedes in C libris puniatur et plus et minus nostro arbitrio, considerata qualitate rei et possessionis et personarum et possessionem restituat et a turbatione et molestatione desistat. Ciuitatem autem aut comunitatem et uniuersitatem quamlibet in hoc delinquentem puniendam nostro arbitrio reseruamus. Item statuimus, mandamus et precipimus quod quelibet uniuersitas ciuitatum castrorum et uillarum quilibet etiam comes baro et dominus alicuius castri et roche uel uille stratas uel loca singula in suo territorio et districtu diligenter custodire et faciat custodiri, ita quod in eis rapine uel derobationes seu homicidia aliaque maleficia nullatenus comittantur alioquin ad emendationem dampni et robarie et ad tantumdem pro pena soluenda camere domini pape teneatur; penam autem pro homicidiis et spoliationibus infringendam eisdem nostro arbitrio reseruamus, nisi malefactores infra octo dierum spatium a tempore comissi facinoris nobis uel nostre Curie fuerint assignati, et de robaria et spoliatione stetur sacramento derobati si exqualitate et fide persone et quantitate rerum ablatarum et circumstanciis negocii nobis seu nostre Curie uidebitur expedire; et pro predictis seruandis a predictis habentibus loca iusta stratas ydonea fideiussoria cautio exigetur. Item precipimus et ordinamus quod locus ad quem aliqua robaria duceretur uel malefactores se reducerent nostre iurisdictioni subiectus teneatur ad restitutionem rerum aportatarum uel ductarum ad ipsum locum per malefactores uel alios uel de extimatione, de quibus stetur iuramento dampnum passi uel heredis, et ad tantumdem Camare domini pape soluendum similiter teneatur. Item statuimus, precipimus et mandamus quod nulla ciuitas, comunitas seu uniuersitas, comes seu baro, seu aliquis alius teneat, defendat uel receptet rebelles prodictores et publicos inimicos Romane Ecclesie atque nostros latrones publicos et robatores stratarum uel falsarios in rocha aut in domo sua seu aliena seu in alio loco tribuat eis auxilium uel fauorem; et qui contrafecerit, si Comune ciuitatis in CC, comes et baro et Comune castri in C, nobilis in XXU, uilla in quinquaginta et pedes in decem marchis argenti puniatur et nichilominus in destructione domus in qua fuerint recepti siue retenti et aliorum bonorum et aliter secundum nostrum et nostre Curie arbitrium. Si uero receptauerit uel tenuerit exbanditos Romane Ecclesie, atque nostros pro aliquo malefitio, uel eis tribuerit auxilium uel fauorem, ciuitas in U libr., comes et baro et castrum in CCC, uilla et nobilis in C, pedes in quinquaginta libris usualis monete puniatur. Item cum iuris preceptum sit unicuique ius suum tribuere, precipimus, statuimus et firmiter ordinamus quod quelibet comunitas et uniuersitas ciuitatum, castrorum aliorumque locorum et quecumque alia persona habens et retinens de rebus mobilibus uel immobilibus aut iuribus ad Romanam Ecclesiam spectantibus et que condam ipsa Romana Ecclesia aut Romanum Imperium aliquo tempore habuit tenuit et possedit per se uel aliquos nuncios et officiales suos uel alios quoscumque nomine eorum et pro eis in tota prouintia et iurisdictione nobis commissa teneatur et debeat infra unum mensem post puplicationem presentum constitutionum ea relaxare, et Camare domini pape resignare, mandare et denunciare in scriptis, nisi forte aliquem iustum titulum habuerit, et eum hostenderit infra terminum sibi datum; et qui contrafecerit uel premissa facere obmiserit, teneatur ad restitutionem rerum habitarum et receptarum seu occupatarum et fructum perceptorum ex eis; et nichilominus comune, ciuitas teneatur soluere pro pena Camere domini pape mille marches argenti. Comune uero castri quingentas, uilla et specialis persone CCC, et plus et minus nostro arbitrio secundum qualitatem rei habite, retente seu occupate, et habitis seu detentis etiam occupatis. Item statuimus, precipimus et mandamus quod omnia statuta, constitutiones, capitularia, ordinamenta, reformationes quelibet que in ciuitatibus castris et quibuslibet comitatibus et uniuersitatibus facta sunt, uel in futurum fient contra libertatem Ecclesie Romane uel etiam aliarum ecclesiarum seu religiosorum locorum uel iura ipsorum uel contra has constitutiones uel contra iurisdictionem nostram directe uel indirecte, sint cassa et irrita et nullius ualoris uel momenti existant; nec aliquis ea obseruare teneatur; et ex nunc decernimus non tenere, precipientes ea de statutis et capitulariis extrahi seu deleri usque ad XX dies a die publicationis presencium constitutionum computandos. Et qui contrafecerit, uel predicta adimplere neglexerit, si ciuitas U marcharum argenti, castrum uero CC, uilla et alia qualibet comunitas C penam incurrat Camare Romane Ecclesie applicandarum, sententias uero latas et processus habitas, auctoritate predictorum statutorum, capitulorum, ordinamentorum seu reformationum exnunc cassas et irritas nuntiamus. Item statuimus quod nulla ciuitas aut alia qualibet uniuersitas siue potestas uel officialis alicuius ciuitatis seu uniuersitatis seu persona ecclesiastica uel secularis impediat uel impediri faciat uel concedat aliquos uel aliquem defferentes seu deferre uolentes uictualia, fodrum, seu grassiam ad locum, ubi nostra Curia morabitur, uel exercitus Ecclesie fuerit, et si quis contrafecerit, nostro arbitrio puniatur; statuta et ordinamenta cuiuscumque loci in contrarium edita uel edenda, nullius decernimus esse momenti; quelibet etiam persona possit ad dictum locum impune ac libere talia deportare. Et quod aliqua ciuitas uel comunitas uel locus uel singularis persona ecclesiastica uel secularis audeat uel presumat per se uel per interpositas personas exigere, capere uel extorquere aliquod pedagium, telloneum, gabellam, datium uel aliquam exactionem quocumque nomine censeatur de aliquibus uictualibus, que ad ciuitatem uel locum, ubi fuerimus, uel ad exercitum Ecclesie portarentur; et per quamcumque personam portarentur, siue transducerentur cum bestiis uel alio modo, sub pena ciuitati mille marcharum argenti, uniuersitati uel loco U, singulari persone CCC Camare Romane Ecclesie applicandarum, et plus et minus nostro arbitrio auferenda. Et hec constitutio locum habeat pro tempore, quo presens guerra durabit. Item statuimus, precipimus et mandamus quod si qua comunitas uel quelibet persona resistere temptauerit, iudicibus, notariis, uel baiulis siue pla√ßariis Curie nostre uel aliis officialibus iura redentibus, uel sententias seu precepta Curie executioni mandantibus, uel aliis suum officium exercentibus; si comunitas ciuitatis fuerit, CC marcharum argenti penam incurrat, si comes baro uel castrum C, nobilis et uilla quinquaginta, et si pedes XXU, et nichilominus, si iniuriam intullerit dictis nostris oficialibus, iniurias (sic) pro qualitate pacientis et personarum nostro arbitrio puniatur. Item statuimus quod nulla ciuitas uel comunitas cuiuscumque loci, uel potestas seu quiuis alius offitialis ciuitatis aut uniuersitatis alicuius, seu alia quacumque persona prohibeat uel impediat uel prohibi uel impediri faciat uel concedat occasione alicuius statuti seu ordinamenti uel reformationis publici uel occulti seu aliqua alia occasione aliquem uolentem prosequi ius suum in Curia Romane Ecclesie uel nostra siue nostrorum officialium in causis appellationum nec appellantem seu appellare uolentem, nec notarius qui de appellatione uocatus fuerit, facere instrumentum directe uel indirecte audeant in aliquo agrauare, nec predicti presumant se aliquo modo intromittere uel cognoscere de appellationibus ad Romanam Curiam et nos uel nostram Curiam factis uel faciendis, sed eas defferant reuerenter. Ciuitas, que contra predicta uel aliquod predictorum fecerit uel fieri concesserit, in U marchis argenteis et quelibet alia uniuersitas in C. comes uel baro in C. et quilibet alius in XXU; officialis uero qui contrauenerit in L marchis argenti puniatur et officio suo priuetur; quam penam Camare Romane Ecclesie uolumus applicari. Item statuimus quod in causis appellationum ille qui appellatur ad nos seu Curiam nostram infra XX dies continuos a die appellationis interposite computandos dictam appellationem coram nobis seu nostra Curia prosequi teneatur; alioquin sententia rata maneat, et processus et mandatum siue preceptum factum habeatur, perinde ac si appellatum non esset; intelligimus autem in hoc casu aliquam prosequi appellationem, ita demum si infra dictum terminum super causa appellationis fecerit partem aduersam ad iudicium euocari et se coram nostra Curia presentauerit in termino cytationis predicto. Item decernimus et iubemus quod nulla ciuitas, uniuersitas, nullus comes uel baro in iurisdictione nobis commissa habeat aliquem officialem, qui cognoscat de appellatione per uiam appellationis uel exgrauamenti seu alio quocumque modo, et si quem habeat infra X dies a publicatione constitutionis huiusmodi cessare et licentiare debeat sub pena nostro arbitrio auferendi, et nos ipsum ex nunc ab offitio remouemus et cassamus et quicquid per ipsum factum fuerit, exnunc pronunciamus esse ipso iure irritum et inanem. Item statuimus quod potestates, uicarii, iudices, notarii ceterique officiales terrarum iurisdictionis nobis commisse teneantur et debeant appellantibus uel eorum procuratoribus requixiti ab ipsis uel ipsorum altero infra tercium diem post requisitionem huiusmodi omnia acta processuum et sententiam habitum et lectam contra eos in formam publicam exibere et facere exiberi pro sallario competentiet omni malitia, subtilitate et fraude remotis; officiales uero qui contrafecerint et predicta neglexerint adimplere puniendos nostro arbitrio et nostre Curie reseruamus. Item statuimus quod quelibet persona ad Curiam nostram uocata uel ueniens ad eamdem pro quacumque causa secure in persona et rebus accedat, moretur et redeat, et nullus audeat uel atemptet eum in persona uel rebus offendere per se uel per alium; et qui contrafecerit nostro arbitrio puniatur in personis et rebus, hoc autem de illis intelligi uolumus, qui non essent per nostras constitutiones uel per nostram Curiam exbaniti, uel alias propter sua facinora diffidati, nisi et securitatem a nobis et nostra Curia receperint specialem. Item statuimus quod nullus tabellio scienter conficiat instrumentum uel scripturam aliquam, nec intersit contractui, per que inferri posset aliquod preiuditium iurisdictioni seu libertati Romane Ecclesie siue nostre; et si quis contrafecerit ipso facto, perpetuo sit priuatus offitio notarie et nichilominus penam centum libr. usualis monete incurrat. Item statuimus quod nullus potestas, uicarius uel iudex seu alius offitialis in quocumque offitio existens seu etiam aduocatus et quis alius intersit aliquibus consiliis parlamentis aut congregationibus, per que et quorum occasione posset uerisimiliter detrimentum uel preiudicium aliquod fieri iurisdictioni uel libertati Romane Ecclesie. Si quis uero contrafecerit, ipso facto ab ipso offitio sit priuatus, nec presumat in posterum uti eo absque sedis Apostolice licentia speciali uel nostra; et nichilominus penam centum marcharum argenti incurrat. Item statuimus quod omnia exaudimenta et diffidationes bandimenta seu refidationes scribantur et ponantur in quaternis nostre Curie per notarios nostros; et si in cedulis et non in quaternis reperta fuerint, pro nichillo habeantur. Item statuimus quod si quis maledixerit aut blasfemauerit Deum uel Beatam Uirginem Mariam in. X. libr. usualis monete condempnetur; si uero Beatum Petrum uel alios Sanctos et Sanctas Dei, in. C. solid. usualis monete puniatur. Et quilibet possit accusare eum, et accusator habeat dimidium dicte pene, et secreto teneatur; quam penam nisi infra tertiam diem post condempnationem factam soluerit, quarto die publice fustigetur, pena constitutionis felicis recordationis domini Gregorii pape noni nichilominus in suo robore ualitura. Item statuimus quod quilibet notarius requisitus a quibuscumque personis teneatur conficere instrumentum super representationibus quarumlibet litterarum, nec non de protestationibus et appellationibus coram quibuscumque personis seu officialibus faciendi seu interponendi; quod si facere denegauerit iusto impedimento cessante proqualibet uice in XXU libr. usualis monete puniatur; et ab offitio notarie per annum nouerit se suspensum. Si uero de representatione litterarum appellationis editis uel nostrarum presertim super propriis negociis Ecclesie Romane aut Curie nostre ad aliqem transmissarum instrumentum requisitionis conficere denegauerit siue neglexerit, offitio notarius biennio sit priuatus, et in quinquaginta libr. usualis monete puniatur; si quis autem notarius aliqua huiusmodi instrumenta conficere prohibere presumpserit sibi ne id faciat, grauamen aliquid inferens uel terrorem si comes uel baro fuerit in CC libr. usualis monete ei potestas uicarius uel aliquis alius officialis uel cuiuscumque loci in C puniatur et ipso facto exnunc offitio cuius occasione auctoritate id perhibuerit sit priuatus. Item statuimus quod si aliquis comiserit aliquod malefitium in conspectu nostro uel nostre Curie nostro arbitrio puniatur. Item statuimus quod si alicui data fuerit possessio uel tenuta per nos uel nostram Curiam de re mobili uel immobili pro aliquo debito uel ex alia causa ille contra quem data fuerit infra duos menses recolligere teneatur alioquin exnunc detur sibi res ipsa per nostram Curiam insolutum uel licentia uendendi eam pro modo debiti declarati et pro expensis legittimis prius tamen debitore utrum eam recuperare uoluerit requisito. Item statuimus quod hii quibus per bagolum seu pla√ßarium uel quemcumque executorem rerum quarumlibet possessio per nostram Curiam fuerit assignata licet eam propter resistencium potentiam aprehendere non potuerit uel aprehensam nequiuerit retinere nichilominus eo iure utatur quo usi fuissent si potencia retinuissent eandem. Item statuimus et ordinamus quod si quis insultum fecerit contra aliquam personam hense uel cultello euaginato uel cum aliis armis offendibilibus, si non percusserit et sanguis non exiuerit in libr. XXU. puniatur; si autem sanguis exiuerit in libr. centum multetur; si in alia parte quam in fatie facta fuerit percussio et sic in facie fuerit, puniatur in CC libr. et plus nostro arbitrio, inspectis condictione personarum et qualitate et forma delicti siue percussionis modo; si uero ex percussione sine uulneribus membrum aliquod debillitetur, ita quod non posset se iuuare, percussas soluat comittens libr. CC. et in eis puniatur; et pro emenda dampni illati in persona percussi libr. C., quas ipsi percusso soluere teneatur, et plus nostro arbitrio, personarum qualitate inspecta et atrocitate delicti; si autem ex ipsis uulneribus mortuus fuerit, tunc malefactor ultimo supplicio dampnetur; ita quod caput ei amputetur, si in forciam nostram uel nostre Curie peruenerit malefactor, siue unus fuerit, siue plures, si uero personaliter comprehendi non poterit, tunc si requisitus fuerit, ipse delinquens in persona uel ad domum quam habitabat tempore perpetrati maleficii per unum nuncium ex parte nostra uel alterius ex nostris iudicibus siue plurium quod infra terminum nostro arbitrio uel nostre Curie uel alterius ex iudicibus ordinandis, personaliter compareat coram nobis uel nostra Curia ad respondendum, deffendendum et excusandum se de perpetratis per ipsum et non uenerit, baniatur a dicto termino inantea et in banno ponatur CC. libr. et plus nostro arbitrio et nostre Curie, inspecta qualitate personarum adiecto in ipso bauno terminus (sic) arbitrio nostre Curie ordinandi, infra quem se debeat presentare pro predictis; quod si neglexerit comparere, de banno postea exire non possit, nisi soluerit Camere domini pape penam predictam. Item statuimus et ordinamus quod quicumque positus fuerit in banno pro homicidio per nos uel nostram Curiam, impune a quoque possit offendi. Item statuimus et ordinamus quod in predictis malelefitiis et quibuscumque aliis publicis criminalibus uel priuatis per nostram Curiam et nostros offitiales possit procedi et inquiri per modum accuse uel denuntiationis, si porecta fuerit, siue uiam inquisitionis ex offitio nostre Curie et nostrorum officialium; et si accusa uel denuntiatio porrecta fuerit, et porrigens non prosequatur, nichilominus per nostram Curiam possit in predictis procedi et procedatur. Item statuimus et ordinamus quod quicumque furtum comiserit a quinque solid. supra usque in X. libr. pro primo facto fustigetur, a decem supra auricula ei amputetur, pro secundo uero furto occulus uel pes uel manus amputetur, si duas habuerit et furtum restituat uel extimetur, pro tertio autem furto fur laqueo suspendatur, ita quod moriatur. Item statuimus et ordinamus quod porecta accusa uel denuntiatione super aliquo malefictio, iuramento recepto a porigente uera esse que in accusa uel denuntiatione continentur, siue simpliciter recepta denuntiatioue, uel si per modum suspicitionis processum fuerit, per nostram Curiam procedatur contra malefactores assignato termino pro arbitrio nostro uel nostrorum iudicum uel alterius eorum reo ad comparendum et respondendum et deffendendum. Item statuimus et ordinamus quod aliqua persona uel persone, uniuersitas seu uniuersitates iurisdictionis nobis commisse non debeant, audeant uel presumant facere aliquod monopolium uel aliquam coniurationem, conspirationem, adunanciam, coligationem, societatem seu legam quocumque nomine censeantur, cum aliquibus aliis personis uel uniuersitatibus eiusdem iurisdictionis uel etiam aliunde absque speciali licentia domini nostri pape uel nostra, sub pena mille marcharum argenti pro qualibet uniuersitate et plus et minus nostro arbitrio auferendi, et pro singulari persona, pena personarum et publicationes bonorum, que bona ex nunc prout extunc si per singularem personam contra presentem constitutionem factum fuerit, Camare Romane Ecclesie publicauimus et decernimus ipso iure ad ipsam Camaram pertinere; et si que facte sunt uel fuerint in futurum exnunc prout extunc eas cassamus et decernimus inutiles et inanes. Item statuimus et ordinamus quod si aliqui de hiis qui fuerunt actenus in rebellione Ecclesie et postmodum uenerunt uel uenient in futurum ad mandata domini Summi Pontificis Ecclesie Romane et nostra inuenientur posmodum dicto seu facto auxilium prebuisse rebellibus Ecclesie uel ad ipsos rediisse uel posmodum cum eis absque licentia uicarii domini pape uel nostra coloquium uel tractatum habuisse tamquam prodictores manifesti et comitentes crimen lese maiestatis, capite puniantur; et ipsorum bona ipso facto Camare Romane Ecclesie publicentur. Et nos exnunc prout extunc bona ipsorum qui contra presentem constitutionem uenerint seu fecerint, publicamus et decernimus ad Camaram Romane Ecclesie deuenire presertim cum omnibus quibus cum ad mandata recepti sunt premissa specialiter ferint interdicta. Item statuimus et ordinamus quod aliqua persona non habeat coloquium, parlamentum uel tractatum cum aliquibus rebellibus Romane Ecclesie sub pena capitis et publicatione bonorum Camare domini pape applicandorum absque licentia speciali domini uicarii domini pape uel nostra. Item statuimus et ordinamus quod aliqua persona religiosa uel secularis non debeat, audeat uel presumat per se uel per interpositam personam emere uel aliquo alio titulo aquirere seu deffendere possessiones aliquas uel iura que fuerint aliquorum Lambertaciorum uel aliorum, qui sunt in rebellione Romane Ecclesie, sub pena nostro arbitrio auferendorum, et si aliqua persona religiosa uel secularis ab illo tempore citra, quo in rebellione fuerint, emptionem aliquam fecit uel aliquo titulo acquisiuit de possessionibus bonis et iuribus predictorum infra. XX. dies a publicatione presentis constitutionis numerandos nobis et nostre Curie debeat in scriptis deferre, alioquin a dicto termino inantea dicte uenditiones alienationes et acquisitiones pro nullis habeantur et nullius sint momenti et exnunc prout extunc eas iam factas et que fient in futurum cassamus et irritamus et eas esse decernimus inutiles et inhanes. Item statuimus, ordinamus et precipimus quod Peppus √áuffolli, Benatus Rodulfi, dominus Balduinus Nicholay Balduini, Arnolfucius domini Mathei, Palmerius domine Fusce, Bartholinus de Palatio, Iohannes Soldaderius, Gregorius de Aldrouandis, Iacobus Raynerii, dominus Girardus domini Aycardi, Guelfus de A√ßardis, Anthonius domini A√ßardi, Ugolinus et Almericus de Rustigellis, dominus Paucantra Raynerii, Milon√ßus de Milon√ßis Franciscus comitis Rodulfi, Albertus Bassanus, Caualerius eius frater, Petrus Stulti, Ardolus Milon√ßolus, Leonardus domine Guglesche, Petrus Nouellus, Gau√ßolus Uallis, Sanctus condam Marcucci, Andreas Tachus, Ama√ßab√≤ notarius, Bonauentura Petri Blachi, √áambonus Diuiti, Petrus Bonensegne et Tassonus de Perfelixiis omnes de ciuitate √áesene confinati et singulariter omnes et singuli confinati et etiam alii quicumque tam de ciuitate Forliuii, √áesene quam de aliis terris in rebellione Ecclesie existentibus, si infra festum Pascati Resurectionis Domini proxime non uenerint et steterint ad mandata domini pape Romane Ecclesie et nostra et a confinibus sibi datis per comunitates rebellium recesserint ab inde in antea habeantur pro perfidis bannitis et rebellibus Ecclesie et licite et impune possint a quibuscumque offendi ubique et eos exnunc prout extunc infideles et rebelles Ecclesie decernimus et eorum bona Camare Ecclesie Romane publicamus; et insuper omnibus penis contra rebelles promulgatis eos decernimus subiacere. Item statuimus et ordinamus quod possessiones uel iura illorum qui ad mandata domini pape Ecclesie Romane, et nostra uenerint et uenient in futurum, non uendantur nec alienentur per aliquas comunitates siue rectores ciuitatis uel locorum uel aliquam singularem personam de predictis ciuitatibus uel locis, que sunt in rebellione Romane Ecclesie; et quod aliqua persona que sit in rebellione Romane Ecclesie de possessionibus et iuribus predictorum, qui ad mandata uenerunt et uenient in futurum, non debeant emere nec alio modo uel forma acquirere, nec aliquis rector siue comunitas siue aliqua persona rebellis uel in dictis ciuitatibus et locis rebellium existens in bonis predictis uel iuribus ullum dampnum, iniuriam inferrat uel grauamen, sub pena nostro arbitrio auferenda; et omnes uenditiones et alienationes et occupationes facte se predictis bonis et iuribus predictorum postquam ad mandate Romane Ecclesie et nostra uenerint exnunc casse sint et irrite et exnunc prout extunc cassamus et irritamus; et eas ipso iure decernimus inutiles et inhanes. Item statuimus et ordinamus quod si bona eorum qui sunt, uenerunt et perseuerauerunt et perseuerabunt, uel qui uenient ad mandata Ecclesie Romane et nostra, qui fuerunt uel sunt de terris que in rebellione sunt, per potestates uel rectores seu uniuersitates uel suas generales personas lesa sunt uel fuerint uel destructa, uel ille uniuersitates in cuius iurisdictione bona predicta fuerint sunt uel erunt uel persona singularis destruens uel que destrueret dicta bona emendare debeat et ad emendationem integram teneatur; hoc adito et cum hoc intellectu quod si per uniuersitatem emenda fiet, prefati quorum bona essent lesa et illi qui sunt et perseuerabunt uel erunt in deuocione Ecclesie ad collationem predictarum emendarum minime teneantur, nec personis uel bonis eorum collecta aliqua imponatur predictarum occasionum emendationem. Item statuimus et ordinamus quod omnia uassallagia et homagia facta per quascumque personas in ciuitate Forliuii et aliis terris in rebellione existentibus a tempore quo in rebellione fuerint, et que fierent in futurum, sint ipso iure cassa et uana et nullius momenti; et ipsa exnunc, prout extunc, cassamus et cassas esse decernimus. Et hec constitutio locum habeat in hiis personis que uenerunt ad mandata Romana Ecclesie et nostra uel infra duos menses uenient. Item statuimus et ordinamus quod uniuersitas seu comunitas ciuitatis castrorum et aliorumque locorum eorumque potestates et alii officiales has nostras constitutiones a notario nostro infra unum mensem a presenti publicatione recolligant et eas inter alia eorum capitularia et ordinamenta inseri et scribi faciant et in publicum promulgari; alioquin ciuitas centum marcharum argentarum, castrum quinquaginta, uilla uero et quelibet alia uniuersitas XXU penam incurrant. Item statuimus precipimus et mandamus quod omnia et singula statuta et ordinamenta predicta et constitutiones ab omnibus uniuersitatibus et singularibus personis nostre iurisdictionis integre obseruentur; salua et reseruata domino legato et nobis et nostre Curie potestate dictis constitutionibus et ordinamentis addendi, minuendi et ea corrigendi, interpretandi et declarandi et grauius et minus puniendi, inspecta qualitate personarum, locorum et delictorum, sicut nobis et nostre Curie in posterum uidebitur expedire pro honore et reuerentia Romane Ecclesie et statu paciffico prouincie et iurisdictionis nobis commisse; super penis autem malefitiorum, de quibus in presentibus constitutionibus mentio non habetur statuendi et disponendi puniendi deliberationi et prouuidentie ad presens congruo loco et tempore duximus reseruandum. Premisse constitutiones fuerunt promulgate et publicate in pleno et generali parlamento prelatorum, comitum, baronum, potestatum ambaxatorum ciuitatum et locorum et nobilium prouintie Romagnole et pleno arengo congregato in ciuitate Imole, in pallatio Comunis, per magnificum et nobilem uirum dominum Iohannem de Appia totius prouincie Romagnole, ciuitatis Bononie et comittatus Bretenorii et pertinentiarum eorundem per Sanctam Romanam Ecclesiam comitem et generalem rectorem; et presentibus uenerabili patre domino fratre Bonefatio archiepiscopo rauenatensi, domino Guillelmo Duranti domini pape uicario, domino Guidone episcopo ariminensi, domino Symbaldo episcopo imolensi, domino Malatesta de Ueruclo potestate ariminensi, domino Nicholutio domini Balugani potestate bononiensi, domino Staldo Iacop de Florentia, domino Guidone condam domini Lamberti de Polenta, domino Forrexio de Aldemariis potestate Imole, domino Comacio de Galluciis potestate Fauentie et multis aliis prelatis, potestatibus et nobilibus; sub annis Domini millesimo ducentesimo octuagesimo tertio, die tertiodecimo februarii. Indicione undecima; pontificatus domini Martini pape quarti. Ego Guido Aldreuandini de Rauenna, imperiali auctoritate et nunc Curie dicti domini Comitis notarius et cancellarius, mandato ipsius domini comitis predictas constitutiones legi et uulgari√ßaui in predicto parlamento et arengo, et in presentia predictorum omnium et eas in publicam formam redegi; et istas constitutiones exibui ad petitionem singularis persone.
