Cum ratione subiectionis et deuotionis perpetue nostrum debeat monasterium esse Romano imperio commendatum, sub umbra salutifera uestre glorie protegi cupimus et merito defensari. Ideoque uestre maiestati serenissime flexis genibus supplicamus, ut predam a talibus uestris nuntiis eidem loco factam in periculum animarum, restitui facere dignemini pietatis intuitu monasterio spoliato, ne res contra dispositionen celestem seculariter pertententur a laicis, que sunt diuinis tantummodo usibus deputate. 