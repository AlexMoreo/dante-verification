Sicut iniustis petentium desideriis non licet annuere, ita precamina que sunt iusta non decet fatigationibus protelare. Unde uestre prudentie uestreque magnificentie securitatem mittimus postulatam per has litteras sigilli nostri communis robore communitas, ut ad ciuitatem nostram fiducialiter uenire possitis pro concordia facienda, uel oratores mittere, sicut de uestra fuerit uoluntate. 