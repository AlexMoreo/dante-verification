Frustra sibi debitum exigit, qui aliis debitum non impendit. Unde miramur, et mirari possumus et debemus admiratione debita et non friuola uel inani, discretionem uestram dormitare uidentes, que uigilare in negotiis consueuit. Nulla enim habita consideratione equitatis, a nobis iustitiam fieri uestris ciuibus postulatis; et cum homines terre nostre iugiter in uestris partibus spolientur, uos aure surda et clausis oculis pertransitis. Unde sapientie uestre laudabiliter sectantes uestigia, sicut Brixiensibus facietis, ita contra Mediolanenses curabimus nos facere, equanimitatem, ut decet, in talibus obseruantes. 