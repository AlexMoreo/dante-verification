Quanto nos diuina potentia in gradu posuit celsiori, tanto fortius debito necessitatis constringimur et iustitiam diligere et sponsam eius ecclesiam honore. Unde uestre deuotionis fidelitas presenti adnotatione cognoscat, quod nuntiis nostris qui predam fecisse dicuntur imperialibus damus litteris in preceptis, ut monasterio uestro ablata restituant, et ab iniuriis inferendis locis religiosis de cetero conquiescant. 