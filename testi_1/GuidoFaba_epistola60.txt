Magna est, immo potius maxima et ultra modum miranda sapientia terre uestre, que nos uerborum dulcedine subtili putauit ingenio capere fraudulenter. Sed cum tanta sollicitudine uigilemus, quod ad cantum dormire non possimus sirenarum; sciatis, quod nostros captos ob amorem uestrum custodiemus prudenter, et uos propter honorem uestrum uelitis Dominum deprecari, quod alios habere nos faciat in presenti. 