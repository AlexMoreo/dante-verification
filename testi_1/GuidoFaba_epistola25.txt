U. miseratione diuina episcopus talis loci, dilecto sibi C. scholari Bononie salutem et benedictionem. In memoria nostra deuotio tua sedet, cui nondum potuimus prouidere, cum beneficium nullum uacauerit, cuius ad nos collatio pertineret. Unde, specialem gratiam facientes tibi, de nostra camera decem marchas annis singulis consignamus, donec locus idoneus apparebit quem tue fidelitati conferre possimus canonice, prout optas. Et quia parum est, in signum rei maioris debeas recipere congaudenter, quia non quid quisque tribuit, sed qua mente rationabiliter quis intendit intuendum est. 