Gregorius episcopus seruus seruorum Dei dilectis in Christo filiis A. et B. diuina prouidentia uiris catholicis et christianissimis, illustribus Franchorum et Anglorum regibus, salutem et apostolicam benedictionem. Apostolatui nostro excellentie uestre iusinuatio reserauit magne preclaritatis affectum, quem habetis erga matrem uestram ecclesiam, quam defensare summo conamine peroptatis, uestigia uestrorum maiorum laudabiliter imitando. Unde spem indubitatam de uobis gerentes, qui semper adiutores fuistis fidei christiane, a latere nostro duos legatos, tam discretione quam honestate conspicuos, ad uestram gloriam continuo dirigemus, cum quibus et utiliter procedet uestre sapiente magnitudo. 