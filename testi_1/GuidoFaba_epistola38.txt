Dilecto in Christo fratri C. canonico Imolensi, B. licet immeritus prior Sancti Iohannis de Monte ciuitatis Bononie salutem in Domino. Cum summus pontifex causam que uertitur inter tales nobis examinandam commiserit et fine canonico terminandam, ut in litteris eius uidebitis contineri bulla plumbea communitis, propter diuersa negotia, huiusmodi non possum intendere questioni. Qua de re uestre discretioni uices nostras de communi partium uoluntate duximus committendas, uobis auctoritate qua fungimur iniungentes, ut in causa predicta mediante iustitia procedatis, eamdem fine debito prout conuenit terminantes. 