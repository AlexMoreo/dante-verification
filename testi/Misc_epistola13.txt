Cum de fide ac legalitate nobilis uiri domini Ormanni de Saxoferrato dilecti nostri geramus in domino fiduciam pleniorem, ipsum capitaneum uestrum tenore presentium duximus statuendum, uolentes et presentium uobis tenore mandantes, quatenus ipsi in omnibus et singulis, que ad ipsum officium pertinere noscuntur, plene intendatis et sibi efficaciter obedire curetis. Alioquin penas et banna, quas uel que rite tulerit in rebelles, ratas habebimus et faciemus inuiolabiliter obseruari.