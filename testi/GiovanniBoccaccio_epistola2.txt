Nereus amphytritibus lymphys, eripiens uices Uulcano, flammas emictet ab aluo, et inde fontanus corruet liquor, unde ingnite sagipte Mulciferi emanabant; repetent annes caput, et eoum Phebus a Zeffiro uersa uice,necnon et gigantium mater antiqua Cynosura Alcide Perseo Boote et aliis ymaginibus ornabitur nisi fallor, et earum astra gerendo refulget; sic etiam uris trahentibus unco sulcabitur nydus Lede, et nature preposteris legibus omnia spero uerti, et sic in processu non uasta prodigia actonitus intuebor: posquam a te cathacreto, de quo non modicum confidebam, nomen sacratissimum amicitie non inspecto, deceptus anxior in labore. O quampluries tibi uerax obgannirier reminiscor, extremi supplicii dingnum fore qui ledit huius celicole deitatis, amicitie scilicet maiestatem; cuius sacratissime uires id faciunt, quod et ipsa Natura non potest suis uiribus adinplere, sed decreto sanctissimo uetuit inter uiuos. Ipsa quidem uoluntates unit uarias et diuersas, extraneas animas iungit equat et sotiat, et quod plus, suos inter se taliter interligat, ut in essentia carior unicuique, pro alio si necessitas interueniat opportuna, cupiat iam non esse; cuius effectus extendere ulterius iam non queo, cum Perithoy Nysi Damonis et aliorum quamplurium laudabilia gesta declarent. Sed tu miserrime ipsam ut credidi non nouisti, quod patet: et ideo sepicule pectus miserum exanclando, *heu heu!* dico et merito si non erro. Nam sicut syculus ille Perillus, sic meo argasterio sum deceptus, et ut Procris Cephalo tradidit, sic tibi sagiptam mihi concessi nociuam. Sed quid hoc merui? Rogo sensim mecum altercando discutias. Nonne, nisi me reminiscentia fallat, aceratam indutum endromaden, baburtum ac batinorum moribus insingnitum, te mecum in primeuo nostre notitie ueluti congermanescentem suscepi? Ymmo, nec anasceuam ueritati huic posses opponere. Tuo etiam pectori arcana nemini nondum nota concessi, ut mei amoris affectus cognosceres, at exinde fiduciam summeres certiorem. Per consequens tuo corculo cathagorando monstraui, qualiter acumineus effectus aceromata sorbillares, et contra saligia acrimoniosus existeres balatraui, ut te orthodosum in ecthere culminarem, autumans te in opilionum fascininis educatum, facetia faletare. O factiose quam scitissime delirabas, Februi inbutus astutiis, te facturum quod in tuam orthodoxiam nosceres si fecisses! Sed in effectu contrarius, ritu aspidis surdi, farmaciis monitis aures obturabas, et sine castimonia babillusque, ueluti agriofagite tuam baburram ac baccaniam prosequens cathafronitus, agapem contempsisti: et quem argutulum dicaculumque credebam, catamitum recongnoui, cytrosos querentem amiculos, loca famica farcinantem, necnon et sotiantem satellites lenoninos, euntem una cum eis suppetiatum baccatum luxuriatumque multimode, et lasciuiis aliis pluribus miserrime inmiscentem, inter hos etiam crumenam prodige denudantem, inuirtuosis actibus te phylargrium turpissimum ostendentem. O quam dolui cum mecum a multis talia tractarentur! Nec tamen ut nosti, tam enormem sordidam et despectam deserui comitiuam, a qua non expers infamie desiliui; sed erga te more solito didascalatum seruans satyricum, mangno celeumate reboando, te dyoneum ebyonem ad cassilidem iam paratum, ab iniquitia cepta, si non in effectu saltim in apparentia reuocaui: et iam me operante arabollale ornabaris, et cincinnatulus aulidus aliqualiter uidebaris, cum me decipiendo te incaute decepisti. Quis enim, o superi! credidisset, ubi opessulatam amicitiam extimabam, ubi ad ipsius bonum perenni sollicitudine uigilabam, ubi plagarum marcentium aliptes ac sue laudis bardus aderam, ipse atrocitate proditionis infeste, contra me barbarizaret acerrime? Certe nisi qui ueluti experior fuisset expertus. Uide igitur, o ingnaue, et mente integra cogita et actende, nunquid tua meruerit ingnauia puniri flammis coronalibus equa lance. Nam in furore nequitie tue tentasti uirum occidere, ac murum suffodere pietatis, sed quantum ad totum potentia defuit uoluptati. Dixisti enim aeripedi de belligero Quiritium que tuo pectori seruanda tradideram; propter quod cum energia uerbosus accedens, subripuit quod tenebam: et o! suffecisset hoc peterem, nam in sitharchia lacrime defecissent! Sed uerecundia labellum multiplex occupauit, et februatam conscientiam sic offendit, ut tempus lucidum et obscurum lacrimis sine consolatione concedam. Heu mihi millesies! quia si tue iniquitatis profunditatem cum cantapare tentauissem, forte me miserum non nouissem. Proth superi! nostis quam dolui te retulisse congnoscens, autumando quod si ulterius potuisses, meam eufemiam turbauisses. Sed dicas oro quid inde expurcissime fuisti lucratus. Amicum non: nullam enim fidem iniquus habet, nec debetur iniquo. Quod admisi non: ymmo potius admisisti. Non laciniam. Quid ergo? Forte te fastigiauit in altum, uel tuis sauiis scitulam preparauit, uel lysus nectareos ipso mediante glabro porecxisti fortasse? O infause lyse! Si nosceres quid fecisti, optares et merito de utero fuisses ad subgrundaria deportatus. Nonne, ingnaue, audisti multotiens, instabiles esse Raynusie mansiones? Si enim nunc scissili palliastro, ipsa aduersante, cohoperior, lepida forte ueniet dum non pensas, et me exoticum quem floccifacis ad presens, metues anelando: posito nisi conniueas, possis angnoscere quis te in angustioribus amxietatibus, dum uellem peccare, possem ponere sine mora. Quod facerem tamen; nisi me dingnum ex hoc congnoscerem manifeste: est enim conueniens, anguem nutrienti in sinu, ut ex ipsius uenenifero morsu occidat in eclipsim. Tamen ne forte me sentias imbecillem, in tui punitione uires ostendam multimodas a te minime cogitatas, ut ulterius in talibus aliquem exenterare non audeas, quin preteritorum memoriam non formides; et quem amicum tua ingnauia repulisti, inimicum experies acerrimum et robustum. Catagrafaui enim obscure, ne forte prius huius rescripti accipias intellectum, quam patrati scelleris meritum sentias accessisse.
Data etc