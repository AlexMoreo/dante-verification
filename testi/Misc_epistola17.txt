Michael in Christo fidelis deo, Romeorum imperator ac moderator, Angelus Comninus Paleologus, nouus Costantinus et semper augustus probis et sapientibus uiris dominis potestati, capitaneo, anzianis, consilio et comuni Pisarum salutem et amoris perpetui firmitatem. Fidei amice sinceritas, amicorum unitiua fidelium, non uerborum applausibus, sed operum experientia conprobatur.
Conprobata est utique apud nostre dilectionis constantiam constantis et intime dilectionis intimo emulo, alieni cupido, inuisori prosperitatis alterius et totius nequitie fomiti, qui contra nos uiolentum exercitum pro uiribus intendens extendere in deum et homines autumat, quod regni nostri nobis extrema remaneant, postulata nauigia denegastis.
Ex quo uobis regratiantes ad preuium, sapientiam uestram precamur, quatenus sic prouide, sic constanter uelitis in laudabili perseuerare proposito, quod mutue dilectionis intimitas hinc inde mutuis initiata principiis duce domino de bono in melius percipiat augmentum.