Patrus, immo patri domino A. de tali loco, reuerendo ac multipliciter honorandos C. scholaris Bononie se ipsum. Naturale quodammodo esse dignoscitur, ut ubi specialis est fiducia, recurratur. Unde totius spei nostre plenitudinem habens in uestra commendabili probitate, post solum Deum cuius semper debet preponi auctoritas et potestas, dominationi uestre urbanitate ac liberalitate plurima renitenti, supplicare non desino modis omnibus reuerenter, ut rorem uestre gratie uelitis infundere super meam planctulam sitientem, aliquid loco beneditionis et pietatis intuitu destinantes. 