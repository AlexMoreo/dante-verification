Fridericuscuidam nobili suo fideli significat prosperos rumores de exercituAd renouanda preteritae festiuitatis sollempnia, quam de expugnatione ac expulsione communium hostium precedentes uobis nostrae litterae portauerunt, presens ad uos accedit epistola nouum subsequens gaudium relatura, quod per illius gratiam, qui causam domini regis, domini carissimi et nepotis naufragari non patitur liberata prouincia de faucibus inuasorum, uniuersae ciuitates et castra, quae ad se falsis suggestionibus traxerant, ad regiam fidem redeunt, et cum deuotione fraganti suum dominum recognoscunt, ueniam postulantes, et eneruante diuina potentia uires hominum, qui ad heredationem regis nequiter aspirabant. Nequam ille malignus proditor Iohannes Morus, qui filium illius nitebatur opprimere, qui eum de stercore suscitauit, incidens in laqueum, quem tenebat, a suis iusto iudicio est occisus, et castraAcheruntiae,Sancti Felicis et Montentii ac Camisii, cum Cameris existentibus in eisdem, ad Regnum et nostrum dominium deuenerunt. Accessit preterea nostris tripudiis noua materia gaudiorum, uidelicet quod nobis dictae uictoriae festiuitatem agentibus, festini nuntii domini nostri regis diutius expectati sacras nobis regias litteras presentarunt, in quibus leti cognouimus exaltationem et prosperum statum eius.Prout per eosdem nuntios nos et litteras speciales assumpsimus, consimiles letitias assumatis, in illus igitur fidem solitam constantiam obseruantes; fideles omnes ipsarum partium ad eius seruitia confortetis, prouidentes nostris laboribus in subsidiis opportunis, qui primos ictus sustinentes ab hostium sumptibus exhaurimur.