Multipliciter obligamur et constringimur non indigne Aretinam diligere pro uiribus ciuitatem, que honorem Florentie semper animi puritate dilexit, et ipsius gloriam propriam reputando, nostro communi toto conamine studuit magnifice deseruire. Unde uestra negotia nostra merito retinentes, hoc uolumus ostendere per effectum; et ideo, quandocumque uestre placuerit probitati, ueniemus in uestrum succursum comiter et potenter, intuendo quod dicitur: *Fortune, non hominum sunt amici, qui eos in necessitatibus derelinquunt, quos in prosperis diligere simulabant*. 