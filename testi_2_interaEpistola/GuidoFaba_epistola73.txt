Sanctissimo patri et cet. A. et B., Dei gratia Franchie et Anglie reges illustres, debite reuerentie famulatum. In nobis ipsis considerantes attentius, quomodo in honore nobis a subditis exhibito delectamur, lucida colligimus ueritate quanta sit honorabilitate sancta ecclesia preferenda, que ab illo retinet principatum, qui est dominantium dominus et princeps  p. 385  omnium regum terre. Ideoque beatitudini uestre pateat insinuatione presenti nos esse in Ianuensi ciuitate cum ingenti multitudine uenire paratos, prout de uestro fuerit beneplacito et mandato, ad omnem contrarietatem et molestiam repellendam, quam iniuriam propriam reputamus. 