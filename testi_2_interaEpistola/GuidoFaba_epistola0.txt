Carissimo fratri et tamquam patri domino C., B. scholaris Bononie salutem quam sibi. Aqua frigida animo sitienti et nuntius bonus de terra longinqua. Unde uestram suppliciter deprecor bonitatem propriis meritis honorandam, ut de uestra continentia pariter et salute meum uelitis animum recreare, scientes quod in studio litterarum, Dei uestrique gratia faciente, sanus et incolumis perseuero. 