Letantes letamur summam letitiam nuntiantes, uidelicet quod dominus P. noster consanguineus et precipuus amicorum qui Mutine captus erat et sub duris uinculis tenebatur, nuper euasit de carceribus per gratiam Saluatoris, et sanus et hilaris est in Bononie ciuitate. Unde hoc duximus ad uestri notionem merito deducendum, ut nobiscum pariter congaudentes, magnificetis omnipotentiam Dei patris. 