Honorabili uiro domino A. de Mutina laudabili et discreto G. de Bononia uite longitudinem cum honore. Licet a paruo tempore notitiam habuerimus uestre commendabilis probitatis, quam per Dei gratiam dum in uestra ciuitate moram facerem acquisiui, tamen in tantum uestra creuit bonitas et sic suam demonstrauit liberaliter largitatem, quod notitia uelut palma nouitatis pullans et consurgens concepit et genuit beneuolentiam gratiosam; ipsa uero pregnans ut uitis fecunda statim ad partum processit et amorem edidit et preclaram .....; quod multipliciter me hortatur ut ad uos recuram, dubitatione procul posita. Unde uolens predicta ueritatis luce clarefacere, amicitiam uestram firmiter et affectuose deposco, ut efficaciter dignemini laborare, quod A. quasi et un qui Mutine carceralibus uinculis detinetur, in numerum ducentorum pauperum me computetur, qui pro communi cambiri debent et presentialiter relaxari. 