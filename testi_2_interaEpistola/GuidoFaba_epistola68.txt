Domino atque fratri carissimo, I. Bononie militie scholastice deputato, A. de Brixia salutem et fraternum amorem. Inter mentis arcana considerantes prudenter, quod ea que de iure pertinent ad brachium seculare deberent imperio sine contradictionis obstaculo respondere castrum de Ponte Uico nuntiis dedimus imperatorie maiestatis, pro quo magni honoris et profectum augmentum, uolente Domino, sentiemus. Unde properanter et latenter a ciuitate Bononie recedatis; aliter in persona sustinere possetis iniuriam et offensam. 