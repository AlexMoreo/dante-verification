Circa responsionem uestre dominationi laudabili faciendam respectus duplex mihi duplicem uiam prestat. Nam ex una parte honorabilitatem officii ad quod electum me dicitis considerans et profectum, inducor illud recipere uehementer. Ex opposito quidem inspiciens scientie magnanimitatem, quam lucri causa dimittere oportet, debita ratione compellor renuere quod offertur. Unde nihilominus predicta gratia nobilitati uestre grates referens copiosas, officio renuntio memorato, prudenter existimans sapientie thesaurum cunctis diuitiis preponendum. 