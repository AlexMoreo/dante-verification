Capitaneo, ut mittatPotestatum, uicariorum et castellanorum nominasuae iurisdictionis, et salaria eis debita annuatimContingit interdum, quod dum seruitia grata fidelium premiorum retributione prosequimur, dum terris nostro dominio subditis, ad earum salubre regimen de rectoribus prouidemus, beneficia nostra, quo debent et uolumus, euentu non gaudent: dum frequenter magna promeritus ad parua preficitur et minus ydoneus ad maiora plerumque leuatur; locorum etiam quandoque regimina prouisionis huiusmodi perplexitas sepe confundit, dum dignis digna rectoribus debita dignitate falluntur et ad minus digna digni aliquotiens deputantur. Illud inelegans etiam persepe contingit, quod de eiusdem loci regimine, a nobis prouisionis factae per nostros notarios inscios et per eos nostri processus ignaros, pro eodem tempore simul et semel diuersis rectoribus prouidetur, sicque dum non sine laboribus et expensis ad regimen quis paratus accedit, ad propria confusus reuertitur, dum locum ab alio reperit occupatum. Cum igitur non ex alia causa, si diligenter aduertimus, huiusmodi morbus inualeat, nisi quod fidelium qualitates et nostrorum officialium gesta sunt nobis incognita ac locorum condiciones et circumstantias ignoramus, salubri quadam consideratione prouidimus, ut loca quaelibet uicarios seuPotestateshabentia, et quae sunt salaria singulorum, in quaternionibus nostrae curiae debeant annotari, ut, nobis de huiusmodi dubietatis inuolucro facta fide, cautius in antea beneficia metiamur in subditis et in terris regimina discretius moderemur. Mandamus igitur fidelitati tuae, quatenus terras quaslibet iurisdictionis tuae, uicarias seu potestarias habentes et salaria singulorum quotquot et quales sint et in quibus uicariis, uidelicet potestariis et castellaniis, et sub quibus salariis uel expensis officiales hactenus extiterunt ab eo tempore, quo capitaniam ipsam in illis partibus exercuisti; Potestates etiam terrarum omnium iurisdictionis tuae, quae de demanio nostro non sunt, quae sunt salaria statuta, quibuslibet et quibus temporibus officia renouentur, fideliter et sigillatim sub tuo sigillo curiae nostrae scribas, ut ad exemplar scripti, quod inde direxeris, mandemus, predicta omnia in quaternionibus nostrae curiae annotari. Uolumus etiam ut in locis, quae, prout superius dictum est, tua fidelitas celsitudini nostrae descripserit amodo preter speciale nostrae serenitatis oraculum, Potestates seu quoscumque uicarios nullatenus ordinare presumas.Uerum, cum pristinum maiestatis nostrae mandatum non fueris executus, iterato fidelitati tuae precipiendo mandamus, quatenus, forma et tenore suprascripti mandati nostri diligenter et fideliter obseruatis, per singula ipsum mandatum diligentius exequaris; tandem inde seriatim excellentiam nostram tuis litteris edocturus, cauens, ne de negligentia secundi mandati ualeas reprehendi.