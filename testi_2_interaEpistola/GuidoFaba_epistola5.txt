Cum propter imperatoris adventum, quem Bononienses trepidanter exspectant, Bononia facta sit cara in victualibus ultra modum, nimis cito, necessitate urguente, defecit pecunia paternalis. Unde vestre dominationi supplico, ut indigentie filiali denarios dignemini destinare, ita quod expensas facere valeam competentes et scientie capere documenta. Nam paterni roboris non est denegandum auxilium, ubi debilium postulat necessitas filiorum. 